Designprinciper
=======================

I denna uppgift skall jag studera och analysera tre olika personliga webbplatser utifrån vilka designprinciper som används.

Urval
-----------------------

Jag har handplockat tre personliga - eller åtminstone personcentrerade - webbsidor. Midis är en livsstilsblogg, och syftet med denna webbplats är att vara just det. Hundertwassers sida är till för att marknadsföra och sprida dennes konst och idéer. Feeders sida är en matblogg. 

Metod
-----------------------

Jag tittade på de olika sidorna och funderade.

Resultat
-----------------------

MIDIS
<br/>
<br/>
Midis livsstilsblogg är en del av bloggportalen JustWannaHaveFun.se. Hela portalen karaktäriseras ett lekfullt men något stramt tilltal. Typsnitten är strama, utan serif i header, medans bloggen har lite mjukare typsnitt med serifer i rubrik och brödtext. De grafiska element som finns är väldigt färgstarka och ger ett lite lekfullt uttryck, samtidigt som formerna i sig är strama. Det finns gott om stora, färgstarka bilder.
<br/>
<br/>
Bloggens design ligger väl i linje med uttrycket i bloggtexten, med sin fina balans mellan lek och allvar.
<br/>
<br/>
I webbplatsen finns en tydlig hierarki, med portalens navigation och innehåll längst upp, och under detta en container med själva bloggens innehåll och navigation. I övrigt hittar jag den tydligaste designprincipen i användandet av starka färger, både i de rikliga bilderna och i de få grafiska element som finns. Dettagäller även för bloggens undersidor.
<br/>
<br/>

![MIDIS](%assets_url%/img/midis.PNG){.me_start}

HUNDERTWASSER
<br/>
<br/>
Hundertwasser är en österrikisk konstnär som jag var lite insnöad på när jag var ung, för ganska länge sen. Han har ett tydligt organiskt uttryck i sin konst, och detta återkommer också i hemsidan. Typsnitt i banners och liknande är tydligt inspirerade av trätryck, och övriga typsnitt i brödtext mm lutar åt samma håll med en lite folkrockig retrostil. Sidan är väldigt färgstark, vilket också är en spegling av Hundertwassers konst.
<br/>
<br/>
På förstasidan används svarta bakgrunder som kontrast för att separera de olika delarna från varandra, och avgränsa elementen från den mintgröna bakgrunden. Man har använt sig av olika skalor, och asymmetriska repetetioner, när man placerat ut elementen. Färg och tema går igen i undersidorna, men layoutgridet är något mer ordnat här än på förstasidan. Detta är väl naturligt då förstasidan består av ett antal relativt statiska element, medans undersidorna fylls på med nya konstverk, utställningar och idéer successivt.
<br/>
<br/>

![HUNDERTWASSER](%assets_url%/img/hundertwasser.PNG){.me_start}

FEEDERS
<br/>
<br/>
Feeders är en matblogg. De båda skribenterna har lite olika fokus, där den ena har lite större inslag av jakt och den andra har lite större inslag av insekter. De möts dock i ett stort intresse av att utforska dels mat från hela världen, både ingredienser och metoder, och dels mat från hela djuret, vilket exemplifieras med Feeders logga, som är ett hjärta serverat på tallrik.
<br/>
<br/>
Sidan har en ren och avskalad design, där mycket fokus ligger på bilder av mat. Man har också färgkodat bloggposter på ett listigt sätt, så att det tydligt framgår om posten handlar om mat, prat eller kök. Utöver detta innehåller sidan ingenting som drar fokus från mat.
<br/>
<br/>
Sidan präglas av en tydlig hierarki, där senaste inlägget samt säsongens tema lyfts upp, och under det följer ett grid med alla de senaste bloggposterna i följd. Valet av olika skala på de olika elementen gör det lätt för läsaren att snabbt skaffa sig en överblick över upplägg och utbud utan att behöva fundera på det någon längre stund. Fokus på bilder och ett i övrigt avskalat upplägg återfinns på undersidorna.
<br/>
<br/>
![FEEDERS](%assets_url%/img/feeders.PNG){.me_start}

Analys
-----------------------

Både feeders och midis sidor delar ett tydligt användande av hierarki och linjärt vertikalt flöde i sin uppbyggnad, medans Hundertwasser jobbar mer med skala, repetetion och undersidor. Alla tre sidor använder sig dock mycket av både färger och kontraster, även om färgerna i feeders fall mest återfinns i bilderna. Det är dock tydligt att man har haft ett tänk kring kontraster med från början i alla tre fallen. 
<br/>
<br/>

Min sida
-----------------------

Min sida präglas mest av hierarki och grid, samt ett ganska dystert, grådassigt och Göteborgsfärgat färgspektrum. Denna sida har ju mest växt fram för att svara på olika uppgifter under kursens gång, och jag har inte haft några större ambitioner att faktiskt göra den trevlig att titta på. Det märks tydligt när man studerar den närmare. 
<br/>
<br/>
Med det sagt ser jag egentligen ingenting jag skulle vilja förändra i sidan, den har fyllt sitt syfte väl i att den hjälpt mig att förstå mer om CSS, SCSS och hur jag kan jobba med detta.
<br/>
<br/>

Referenser
-----------------------

* https://justwannahavefun.se/midis/
* https://hundertwasser.com/en
* https://feeders.se/

Övrigt
-----------------------

Patrik Malvenius tyckte och skrev detta.