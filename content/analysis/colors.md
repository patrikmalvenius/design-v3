Färger
=======================

I denna uppgift skall jag studera och analysera tre olika webbplatser med avseende på färgval och typografi, samt diskutera huruvida dessa designkomponenter stödjer webbplatsens idé på ett bra sätt.

Urval
-----------------------

Jag valde tre miljöorganisationers (svenska) hemsidor - WWF, Jordens Vänner, och Naturskyddsföreningen. Kommunikation är en central del i dessa tre organisationers verksamhet, varför jag tycker att det borde vara intressanta objekt att analysera

Metod
-----------------------

Jag fick fatt i hexkoder för färger i webbsidorna genom att använda pluginet ColorZilla i Firefox. Fonterna plockade jag ur inspektören i Firefox. Färgschemat analyserade jag i Adobe Color.

Resultat
-----------------------

NATURSKYDDSFÖRENINGEN


Färgpalett: #B9D232, #E6E6E6, #F05739, #202020,#DAEB36

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #B9D232">
<td style="height: 50px; width: 50px; background-color: #202020">
<td style="height: 50px; width: 50px; background-color: #DAEB36">
<td style="height: 50px; width: 50px; background-color: #F05739">
<td style="height: 50px; width: 50px; background-color: #E6E6E6">
</tr>
</table>
<br/>
<br/>
Sidans färgschema är närmast ett analogt färgtema, som kretsar kring de gröngula färgerna, med inslag av ett triadiskt ben. Det triadiska benet är då den rödorange accentfärgen, som leder ögonen mot kalendern på startsidan, som befinner sig en tredjedels cirkel från de gröngula färgerna som utgör basen i färgtemat. Sidans footer och navigeringselement i utfällt läge är en väldigt mörkt grå, närmast svart, som bäddar in sidan. Med tanke på att sidan innehåller många bilder som ofta bilder som avbildar människor och natur, passar färgschemat bra ihop med bilderna.
<br/>
<br/>
Sidan använder sig av fonten Roboto för både rubriker och brödtext. Huvudrubriker är fetare - Roboto Slab - och har serifer, medans övriga rubruiker och brödtexten presenteras i Roboto sans serif.
<br/>
<br/>
Naturskyddsföreningen är Sveriges äldsta miljöförening, och har således ett arv att förvalta. Jag tror att föreningens ambition med sidan är att dels förmedla information, och dels mana till handling på miljöomnrådet. Jag tror vidare att föreningens målgrupp är väldigt bred - sidan skall tilltala miljöintresserade människor från alla åldrar, samt människor som är mer intresserade av naturupplevelser jämte människor som har mer fokus på miljögifter, dalande biologisk mångfald och klimatkrisen. Jag tycker att detta avspeglas väl i valet av en lugn basfärg -  #B9D232 - som kontrasteras av den "sobert dramatiska" #202020 i footer och utfälld navbar. Typsnittet är milt och lättläst, samma som jag har valt till min portfolio.
<br/>
<br/>
![SNF](%assets_url%/img/snf.PNG){.me_start}

WWF

Färgpalett: #000000, #E85712, #FF9114
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #000000">
<td style="height: 50px; width: 50px; background-color: #E85712">
<td style="height: 50px; width: 50px; background-color: #FF9114">
</tr>
</table>
<br/>
<br/>
Sidans färgschema är analogt, med två varianter av en orange-röd samt gradienter mellan dessa färger. Sidan som helhet domineras dock av svarta fält och flera stora och mindre bilder. 
<br/>
<br/>
Fonten som används är "wwf" sans-serif för h1-h3. För ingresser används Source serif pro, med serifer, medans brödtexten består av Source sans pro, utan serifer.
<br/>
<br/>
WWF har nog också funnit med ett bra tag, även om jag inte vet hur länge. Föreningen jobbar ju vad jag kan förstå mycket med djur, och det framgår tydligt på sidan, som i stor grad består av bilder på just djur. Färgschemat är väldigt avskalat, och den orange-röda färgen, som är det enda som "poppar", används för att dra blickarna till en "Stöd oss"-knapp, vilket känns rimligt givet att organisationen behöver pengar och volontärer för att bedriva sin verksamhet. WWF:s målgrupp tror jag är "folk" i allmänhet, de är en välkänd organisation, och har i de flestas medvetande ett mål som är lätt att stötta, att djuren ska få finnas kvar. Det tror jag avspeglas i den ganska enkla, bildfokuserade designen. Många djur på bild ger många pengar i bidrag.
<br/>
<br/>
![WWF](%assets_url%/img/wwf.PNG){.me_start}

JORDENS VÄNNER

Färgpalett: #25B15A, #981F40, #AABD26, #00AE4D, #7EBABD, #209950

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #25B15A">
<td style="height: 50px; width: 50px; background-color: #981F40">
<td style="height: 50px; width: 50px; background-color: #AABD26">
<td style="height: 50px; width: 50px; background-color: #00AE4D">
<td style="height: 50px; width: 50px; background-color: #7EBABD">
<td style="height: 50px; width: 50px; background-color: #209950">
</tr>
</table>
<br/>
<br/>
Färgschemat på denna sida är ett typiskt komplementfärgschema. Man använder sig också av filter på en del bilder, t ex bilden på startsidan har ett rosa-lila filter som kan vara en ljus nyans av den rosa-lila komponenten i färgschemat.
<br/>
<br/>
På startsidan används mest Doppio One, utan serifer, för rubriker och brödtext. En banner, som ligger i fokus, använder dock istället Averia Serif Libre, som tydligt bryter mot övriga fonter på sidan. Undersidorna använder dock istället Open Sans, som jag tycker är ett mycket mer läsvänligt typsnitt (åtminstone för mig, 43 år gammal och med glasögonen kvar på kontoret).
<br/>
<br/>
Jag tror att Jordens Vänner är den mest radikala av de tre miljörörelser jag studerat här - åtminstone uppfattade jag det så när jag var ung, för länge sen. Det tycker jag också avspeglas i färgschemat, som är poppigare och mer ungdomligt än de övriga sidorna. Kanske kan man också ana en influens från regnbågsflaggor i färgschemat, vilket jag tror funkar väldigt bra med tanke på föreningens målgrupp, som jag tror spelar i samma liga som min äldsta son (21 år, tycker att alla ska få vara med och har stenkoll på pronomen) (i sammamnhanget vill jag nämna att jag också tycker att alla ska få vara med, men jag tror ändå inte jag ingår i målgruppen pga gammal nu).
<br/>
<br/>
![JV](%assets_url%/img/jv.PNG){.me_start}

Analys
-----------------------

Jag tycker att jag kunde identifiera en tydlig koppling mellan det tilltal de olika sidorna har, och den målgrupp jag tror att föreningarna har. Min bedömning är givetvis oerhört subjektiv, då jag inte gjort någon egentlig analys av målgruppen utan enbart utgått från mina egna fördomar. 
<br/>
<br/>
Med det sagt tycker jag ändå att de olika föreningarna lyckats med att ta fram en design på sina sidor som lyfter fram deras identitet. Det enda som stört mig lite i genomgången var egentligen ett par fontval - dels på Jordens Vänners startsida - Doppio One (men det kanske är OK pga gamla gubbar är inte målgruppen ändå), och dels ingress-fonten på WWF:s undersidor, Source serif pro tycker jag bryter känslan i flödet. 

Referenser
-----------------------

https://www.naturskyddsforeningen.se/

https://www.wwf.se/

https://jordensvanner.se/

https://color.adobe.com/

Övrigt
-----------------------

Patrik Malvenius tyckte och skrev detta.