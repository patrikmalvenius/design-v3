---
Title: Kmom01
Description: Rapport för kmom01
---

Kmom01
==================

Jag har inte jobbat med CMS på detta sätt tidigare, utan bara genom webbaserade gränssnitt (Wordpress-sajt, SiteVision). De tekniker jag är bekant med sedan tidigare är html, php och css - twig är nytt för mig, likaså yml som verkar ha ett format som gör att man kan peka ut innehåll med dot-notation så att säga - widescreen-läget verkar pekas ut på så sätt, om jag tolkar det hela rätt.


Jag har tidigare jobbat med Atom för html, php och css, men testar nu Visual Studio istället, mest för att fundera mer över vad jag gillar bäst i en editor.


Vad gäller design och användbarhet har jag väl några idéer. Jag tycker att det är bra om allt innehåll är så litet som möjligt, för att inte kräva massa kräm att tanka hem. Jag tror också mer på mobile-first än desktop-first som designprincip, tror det är dumt att tro att en majoritet av ens användare kommer titta på grejerna på en stor skärm. Såvida man inte bygger nåt system som av ett skäl eller annat inte passar på mobil, kanske pga säkerhet eller komplexitet, och därför ändå alltid används vid en stor skärm. Det viktigaste tycker jag är att det man designar skall vara självförklarande - det skall för de allra flesta vara uppenbart vart man ska klicka för att göra det man vill. Tror dock att det är svårt att uppnå, om inte annat så för att det kan vara svårt att se vad som är uppenbart för andra än en själv, men också för att man säkert ofta arbetar mot en väldigt bred och heterogen användargrupp, som inte har identiska förutsättningar.


Det gick helt ok att göra en första layout. Den är inte jättefin, men jag tänker mig att det finns utrymme att utveckla den under kursens gång. Jag blev lite lurad av Auroras video, när han dumpade flashbilden, och gjorde likadant, för att sen stoppa tillbaka den när jag såg att det var ett krav. Sen kopierade jag såklart lite css och html, och använder en del av det + kompletterade med en del eget.


Min TIL är inte ny så det är ingen TIL, men när jag jobbat med css (i mitt "riktiga liv") har jag ofta känt att det är dumt att kopiera stora block av css nån annanstans ifrån. Bättre, om man ska kopiera nåt, att plocka exakt det man vill ha, och styla delar av sidan för sig, en bit i taget, för att inte landa i en monstergröt.