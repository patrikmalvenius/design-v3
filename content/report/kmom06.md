---
Title: Kmom 6
Description: Rapport för kmom 6
Template: kmom
---

Kmom 6
==================

Designelement och designprinciper kan man använda på flera olika sätt. Om man inte gör det medvetet gör man det undermedvetet, baserat på det man har med sig sedan tidigare kring hur saker och ting skall se ut och vara. Vill man få till något intressant rent visuellt, eller något användbart rent konkret, är det dock bra om man har en medveten strategi kring sin design, och ett tydligt fokus på både målgrupp och vad man vill kommunicera.

Det viktigaste jag tar med mig från uppgiften är att det är bra att inleda ett projekt med att ha koll på hur slutresultatet ska bli. Då menar jag inte bara i termer av att länkar är klickbara och att koden funkar, utan också att arbeta in alla elementen man behöver funktionellt i en designstrategi. Risken är annars att man staplar saker på rad efter när man byggt dom, eller alfabetiskt. Det kan leda till en svårnavigerad och avskräckande upplevelse för användaren. Innan man börjar med sin designstrategi bör man dock formulera för sig själv hur målgruppen ser ut, och vad som kan tänkas attrahera denna. Det är detta som är utgångspunkten för de val man gör i sin strategi.

Jag gjorde inga uppdateringar i min egen sida, utöver de som krävdes för att klara av Lighthouse-analysen med avseende på tillgänglighet. 

The final touch tänker jag mig är det som binder ihop en webbplats till en visuellt och funktionellt fungerande helhet. Det skulle kunna handla om att flytta något element lite i sidled för att få den att poppa på sidan. Eller att lägga till en kontrast i form av färg eller annan effekt för att lyfta fram något centralt. Det kan också handla om att tagga allt ordentligt och korrekt så att sidan funkar även utan syn. 

Min TIL för denna kmom är att devtools i webläsaren innehåller många olika små verktyg som man kan ha stor glädje av.


