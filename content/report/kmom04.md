---
Title: Kmom 4
Description: Rapport för kmom 4
Template: kmom
---

Kmom 4
==================

Skrivuppgiften störde mig lite, men det är inte ert fel. Det beror nog mest på att jag är gammal och inte jätteintresserad av att skriva rapporter. En sådan uppgift kräver att jag sitter ner och fokuserar på uppgiften, medans övriga moment i denna utbildning hittills har varit sådana som jag kunnat sitta med någon halvtimme här och någon timme där, vilket passar mitt liv och schema lite bättre. Samtidigt är det ju såklart värdefullt att reflektera över de saker jag reflekterade över när jag satt ner och skrev ihop rapporten. Till slut tog jag mig alltså i kragen och satte mig ner och skrev ihop något.

Jag valde ett monokromt färgschema till min portfolio. Om jag jämför "vanliga" temat med "natt-temat" tycker jag att det vanliga temat är ganska fult och fattigt, medans natt-temat är lite trevligare. Jag har inga accent-färger, men det kan vara något jag lägger till längre fram. 

Natt-temat och dag-temat kör båda med importer av allt, den enda skillnaden är att de importerar olika filer med variabler för färgerna. På så sätt kommer det att vara väldigt lätt att byta färger på dag-temat när jag till slut tröttnat på att det är lite väl fult. Det är nog alltså egentligen först i denna kmom som jag faktiskt utnyttjar SASS för att underlätta arbetet med portfolion och uppdateringar av den. Tidigare har jag mest gjort nån liten grej för att det varit en del av kraven, men nu har jag en faktisk och uppenbar nytta av variabler. 

Min TIL för denna kmom är att markdown inte är superlätt och uppenbart att komma in i. Jag satt nog en halvtimme och försökte göra en vettig radbrytning utan br-taggen - i rapporten alltså - och förstod det som att man skulle kunna lösa detta med några mellanslag i slutet på linjer. Lyckades dock inte, utan plockade in br-taggar. Det känns som ett misslyckande för min del. Eller för markdowns? Oklart.
